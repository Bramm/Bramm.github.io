---
published: true
layout: post
title: Mag ik mijn fiets wassen met uw broek?
excerpt: Langzaamaan naderde ik Zwitserland. De pittoreske dorpjes in de Elzas verdwenen uit het zicht terwijl de Alpen voor me opdoemden. Pas toen besefte ik ten volle hoe ver ik al gekomen was. Ik had echter nog niet door hoe zwaar het zou worden om deze bergen over te raken. Om volledig voorbereid aan de beklimming te kunnen beginnen, maakte ik voor het eerst gebruik van [Warmshowers](https://www.warmshowers.org/), een online platform dat te vergelijken valt met Couchsurfing, maar specifiek gericht is op "touring cyclists".
---
Langzaamaan naderde ik Zwitserland. De pittoreske dorpjes in de Elzas verdwenen uit het zicht terwijl de Alpen voor me opdoemden. Pas toen besefte ik ten volle hoe ver ik al gekomen was. Ik had echter nog niet door hoe zwaar het zou worden om deze bergen over te raken. Om volledig voorbereid aan de beklimming te kunnen beginnen, maakte ik voor het eerst gebruik van [Warmshowers](https://www.warmshowers.org/), een online platform dat te vergelijken valt met Couchsurfing, maar specifiek gericht is op "touring cyclists".

## Na heuvels komen bergen

Enkele kilometers voor Bazel - nog net in Frankrijk - kon ik terecht bij Elodie en Noémi die me met open armen ontvingen. Ik kreeg een maaltijd en de mogelijkheid om nog eens in een knus bed te slapen. Als kers op de taart mocht ik zelfs gebruik maken van hun wasmachine waardoor ik met frisgewassen kleren aan de overtocht kon beginnen. Het werd naarmate de avond vorderde ook dé gelegenheid om mijn Frans wat bij te schaven. Ik deed nochtans m'n uiterste best om mijn slechtste Frans boven te halen in de hoop dat we ons gesprek verder konden zetten in het Engels. 

Als ik de Koppenberg kon opfietsen, zouden de Alpen ook wel lukken zeker? Om Wim Helsen nog een laatste keer te quoten: dikke snikkel. De beklimmingen de dag na mijn verblijf in Hégenheim (zo heette het dorpje waar het koppel woonde) duurden eindeloos en bleken slechts een voorsmaakje van wat komen zou.

Toegegeven, inmiddels heb ik een sadomasochistische liefde voor lange en steile klimmen ontwikkeld. Het is een onbeschrijfelijk gevoel urenlang te zwoegen om uiteindelijk beloond te worden met een prachtig uitzicht. Afdalen doe ik trouwens ook graag. Nu ik erover denk, op vlakke wegen rijden vind ik ook wel leuk. Ik ga hier even concluderen dat ik gewoon graag fiets (wat een geluk).

Even tussendoor: het was mij nooit opgevallen hoe onverstaanbaar de Zwitsers zijn als ze hun best niet doen om zich verstaanbaar te maken. Voor mij klonk het als ... een Nederlander die net een beroerte heeft gehad? (sorry Nederlanders, sorry Zwitsers)

Gelukkig is mijn Duits onberispelijk. Op de eerste camping waar ik overnachtte in Zwitserland zag ik een tuinslang liggen waarmee ik mijn fiets voor het eerst proper zou kunnen maken. Met volle overtuiging zei ik dan ook: "Kann ich bitte deine Hose kurz nutzen?" Hose. Want dat is tuinslang in het Engels, dus dan zal dat ook wel tuinslang in het Duits zijn. Het ergste van dit prachtig tafereel was dat ik mijn fout besefte terwijl ik ze maakte. Daar stond ik mooi te wijzen naar een tuinslang met de vraag of ik haar broek even mocht gebruiken.

Hoedanook was ik stilaan klaar om de Gotthardpas aan te vatten. Ik wist dat het moeilijk zou worden, dus ik besloot vroeg genoeg op te staan. Ik begon vol goede moed aan het eerste stuk van de beklimming waar ik oprecht voor de eerste keer gepasseerd werd door een auto met een Belgische nummerplaat (uiteraard zonder België mee te rekenen, muggenzifters). Een aantal meter verder stond diezelfde auto geparkeerd aan de kant werd ik begroet door een ex-teamgenoot uit Rijmenam. Kleine. Wereld.

Na deze korte pauze ging ik verder met de - ik zal het maar zeggen - eeuwig durende beklimming. Nadat ik Andermatt gepasseerd was, dacht ik dat het ergste stuk voorbij was, maar het gezegde klopt. De laatste loodjes wegen het zwaarst. Op dit laatste stuk had ik ook mijn eerste, prachtige (al zeg ik het zelf) valprtij. Ik nam een korte pauze op een enorm steil stuk beklimming om even wat te drinken en te eten. Even later wilde ik opnieuw vertrekken. Ik klikte mijn linkervoet vast en leunde licht naar dezelfde kant. Slecht idee. Uiteraard helde ik te ver over naar die kant terwijl mijn voet vast zat in het klikpedaal en viel ik vanuit stilstand op de Gotthardpas (zo klinkt het nog een beetje ?cool?). Het klinkt grappig, maar ik heb er 4 verschillende schaafwonden aan overgehouden. Het laatste stuk was zwoegen, maar het was het uitzicht volledig waard. Een kleine selectie: het opdoemen van de Alpen, de aankomst bovenop de pas, het uitzicht bovenop de Alpen en het uizicht bij aankomst in het dal.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Alpen1.jpg" class="image fit thumb"><img src="{{ site.github.url }}/images/posts/Alpen1_Small.jpg" alt="Alpen" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Alpen2.jpg" class="image fit thumb"><img src="{{ site.github.url }}/images/posts/Alpen2_Small.jpg" alt="Alpen" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Alpen3.jpg" class="image fit thumb"><img src="{{ site.github.url }}/images/posts/Alpen3_Small.jpg" alt="Alpen" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Alpen4.jpg" class="image fit thumb"><img src="{{ site.github.url }}/images/posts/Alpen4_Small.jpg" alt="Alpen" /></a>
</article>
</div>

## Na bergen komen...

Het is licht overdreven om te stellen dathet vanaf dan uitbollen was tot in Milaan, maar zo voelde het wel. Het leek alsof ik in geen tijd Zwitserland verlaten had en Italie binnenreed, gemotiveerd om de aankomst van de Giro d?Italia mee te maken. En, om eerlijk te zijn, ik wilde zo snel mogelijk weg uit Zwitserland. Mijn budget ging er daar dubbel zo snel door dan gewoonlijk.
Spijtig genoeg moest ik deze meevaller bekopen met urenlange regen. De eerste druppels vielen om 3 uur 's nachts. Geen probleem, dacht ik. Gewoon blijven liggen tot het regenen ophoudt. 

Dikke snikkel. 

Om 7 uur 's ochtends werd ik wakker in de gietende regen. Gelukkig waren de regeldruppels min of meer rustgevend dus kon ik afwisselend lezen en dutjes doen. Vijf uur en even veel hoofdstukken en dutjes later begon ik me ongerust te maken. Ik kreeg zelfs geen tien minuten om droog in te pakken. Nog eens twee uur en een paar inwendige 'fucks' later kon ik niet anders dan inpakken in de regen. Zonder in te gaan op de details kan ik vertellen dat het meer dan een half uur duurde om alles relatief droog op mijn fiets te krijgen.

"Hij is weer aan het klagen...". Niet echt. Ik wist dat dit er nu eenmaal bij zou horen en tot nu toe heb ik amper 3 dagen regen gehad. Ik kon me geen betere start indenken en dankzij dit voorval wist ik hoe ik met de regen moest omgaan.

Gelukkig klaarde het later die dag al snel op en werden de zon en ik opnieuw beste vrienden. Na een tussenstop in Henridorff kwam ik al snel aan in Straatsburg waar ik mijn eerste rustdag zou houden. Volgens mij zag ik er trouwens hongerig uit. De uitbater van de camping in Henridorff was nu al de derde persoon die me op weg stuurde met een handvol snoepjes "pour la route". 

Onderweg kwam ik een verlaten kanaal en bijhorende sluizen tegen. Een route die ik iedereen kan aanraden (de beelden spreken voor zich).

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Kanaal1.jpg" class="image fit thumb"><img src="{{ site.github.url }}/images/posts/Kanaal1_Small.jpg" alt="Kanaal" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Kanaal2.jpg" class="image fit thumb"><img src="{{ site.github.url }}/images/posts/Kanaal2_Small.jpg" alt="Kanaal" /></a>
</article>
</div>

## Straatsburg

In Straatsburg bracht ik de nacht door in hostel Ciarus, al had het alles om hotel genoemd te worden. De kamer was enorm proper en moest ik in dit geval slechts met twee personen delen (een Spanjaard en een Italiaan). De vrouw die me incheckte vroeg meteen: “bent u hier voor de museumnacht?” “Neen,” antwoordde ik. “Dan bent u hier zeker voor het internationale skate-festival,” was de reactie. 

Net die dag waren blijkbaar alle musea in Straatsburg gratis open tot laat in de avond. Daarnaast bleek een beetje buiten de stad een groots skate-festival door te gaan. Mijn keuze-aanbod bestond dus uit heel de avond lang gratis cultuur of 45 minuten wandelen naar een betalend festival met duur bier en veel te veel volk. Er was maar één logische optie.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/NLContest1.jpg" class="image fit thumb"><img src="{{ site.github.url }}/images/posts/NLContest1_Small.jpg" alt="NLContest" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/NLContest2.jpg" class="image fit thumb"><img src="{{ site.github.url }}/images/posts/NLContest2_Small.jpg" alt="NLContest" /></a>
</article>
</div>

Het festival was eigenlijk een hele ervaring en ik was danig onder de indruk - vooral van het vert skaten dan (even bewijzen dat ik zelfs de terminologie heb opgepikt) en meer bepaald van een zekere Takeshi Yasutoko (Youtube die mens!). Ik wil wel even benadrukken dat ik diep vanbinnen nog steeds een skater ben. #skater4life

## Elzas

Intussen bevond ik me midden in de Elzas waar ik me volgens mijn kinesist (*) de spreekwoordelijke ogen uit mijn kop zou kijken. En gelijk had hij. Den Duits zal wel iets meer moeite gehad hebben met het afgeven van dit stuk (tot zover mijn verwijzingen naar de oorlog).

(*) Even kaderen: ongeveer een jaar geleden scheurde ik mijn kruisbanden (en meer) tijdens het voetballen. Gedurende 8 maanden werd ik behandeld door een Franse kinesist in Brussel die afkomstig was uit de Elzas en me tijdens pot en pint een lange lijst van tips meegaf. 

Ik baande me een weg door tal van Middeleeuwse dorpjes, het ene al mooier dan het andere. Frankrijk was goed op weg om onze eerste kennismaking goed te maken.

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: There was literally fuck all to do in Rehlingen-Siersburg, I got really wet in Mittersheim (non-stop rain for about 15 hours) and France did its best to make up for the wrong turn we took at the start.
