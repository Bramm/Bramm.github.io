---
published: true
layout: post
title: I come from Boortmeerbeek
excerpt: De wekker ging niet want ik was al wakker. Vol goede moed stond ik op om me klaar te maken voor het vertrek. Ik haalde de fietscomputer uit zijn lader om vast te stellen dat die op geen enkel commando meer reageerde. “Mooi begin,” mompelde ik. Dan maar even de fiets controleren. Die leek gelukkig volledig in orde. Of misschien toch nog even de banden wat oppompen? Ventiel losdraaien, pompen, ventiel vastdraaien, lucht horen ontsnappen. Een nieuwe binnenband steken dus. Eerst nog even naar de andere band kijken. Ventiel losdraaien, ventiel de tuin in zien schieten, band horen afgaan. Dat wordt zonder reservebanden vertrekken.
---

## Voorbereiden

De wekker ging niet want ik was al wakker. Vol goede moed stond ik op om me klaar te maken voor het vertrek. Ik haalde de fietscomputer uit zijn lader om vast te stellen dat die op geen enkel commando meer reageerde. “Mooi begin,” mompelde ik. Dan maar even de fiets controleren. Die leek gelukkig volledig in orde. Of misschien toch nog even de banden wat oppompen? Ventiel losdraaien, pompen, ventiel vastdraaien, lucht horen ontsnappen. Een nieuwe binnenband steken dus. Eerst nog even naar de andere band kijken. Ventiel losdraaien, ventiel de tuin in zien schieten, band horen afgaan. Dat wordt zonder reservebanden vertrekken.

Ik moest nu nog ontbijten, douchen, inpakken, nieuwe binnenbanden steken, de fietscomputer herstellen en afscheid nemen van mijn familie om vervolgens tijdig in Brussel te raken waar een aantal vrienden op me zouden wachten. Dat ging als volgt:

- Ontbijten. Zo veel mogelijk eten om zo weinig mogelijk in te moeten pakken. Vlak voor ik de fiets opstapte, speelde ik nog snel drie eieren naar binnen.

- Douchen. Hoewel dit mogelijk de laatste warme douche zou zijn tot ik een week later in Straatsburg zou aankomen, beperkte die zich tot een veredeld kattenwasje. Ik begon me af te vragen of ik niet beter een dagje later was vertrokken.

- Inpakken. Ik had alles op voorhand [minutieus afgemeten](http://on-going.org/equipment). Wat ik vergeten was: eten. Hiervoor bleef minder plaats over dan gedacht. Bovendien zou ik het allemaal op mijn rug moeten dragen. Ik liet de helft van een brood achter en verving het door de drie eieren van hierboven.

- Nieuwe binnenbanden. De ene stopte gelukkig met sissen zodra ik het ventiel onder een andere hoek toe draaide (blijkbaar kan dat), terwijl ik het onderdeel van de andere twintig meter verder terugvond en er opnieuw kon indraaien. Vanaf nu zou ik op een tikkende tijdbom rijden, want erg stabiel zag het resultaat er niet uit maar ik kon wel op pad mét twee reservebanden!

- De fietscomputer. Net voor ik alle hoop opgaf, merkte ik dat er een software-update beschikbaar was voor mijn model. Tegen alle verwachtingen in herkende mijn computer het nog steeds niet reagerende apparaat en kon ik de update uitvoeren. CPR voor computers heet dat, want even later werkte alles perfect.

Door die meevallende tegenvallers had ik zelfs nog tijd om afscheid te nemen van mijn ouders, zussen en nichtjes. Eenmaal vertrekkensklaar besefte ik plots hoe graag ik hen zag. Ik had de grootste moeite met de paradox tussen het avontuurlijke vooruitzicht en hetgeen ik achter mij liet toen ik de straat uit reed...

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Goodbye1.jpg" class="image fit thumb"><img src="{{ site.github.url }}/images/posts/Goodbye1.jpg" alt="Afscheid Boortmeerbeek" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Goodbye2.jpg" class="image fit thumb"><img src="{{ site.github.url }}/images/posts/Goodbye2.jpg" alt="Afscheid Boortmeerbeek" /></a>
</article>
</div>

## Vertrekken

De [proloog naar Brussel](https://www.strava.com/activities/984634440) begon.

Toen ik Kampenhout net voorbij was, kwamen drie wielertoeristen langs me rijden. De eerste vertraagde, keek naar mijn volgeladen fiets en vroeg: “Van waar kom je?”. Mijn antwoord liet even op zich wachten waardoor hij dit meteen opvolgde met: “Where are you from?”. Dit keer kon ik wel tijdig antwoorden. “I come from Boortmeerbeek,” zei ik. Zij kwamen van omgeving Haacht. Kleine wereld.

Dan kwam het tweede afscheid. Een aantal vrienden stonden me op te wachten in het Jubelpark (uiteraard was ik te laat). Daar dronken we nog een glaasje in de stralende zon, waarna ik samen met een vriend vertrok naar [Namen](https://www.strava.com/activities/984643666) via [Gembloux](https://www.strava.com/activities/984875654) om daar de nacht door te brengen aan de steile rotswanden waar de Samber in de Maas vloeit. 

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Goodbye3.jpg" class="image fit thumb"><img src="{{ site.github.url }}/images/posts/Goodbye3_Small.jpg" alt="Afscheid Brussel" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Goodbye4.jpg" class="image fit thumb"><img src="{{ site.github.url }}/images/posts/Goodbye4.jpg" alt="Afscheid Brussel" /></a>
</article>
<article class="6u 12u$(xsmall) work-item">
<a href="{{ site.github.url }}/images/posts/BrusselsNamur1.jpg" class="image fit thumb"><img src="{{ site.github.url }}/images/posts/BrusselsNamur1_Small.jpg" alt="Brussel - Namen" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Namur2.jpg" class="image fit thumb"><img src="{{ site.github.url }}/images/posts/Namur2_Small.jpg" alt="Namen" /></a>
</article>
</div>
De volgende dag dronken we samen nog iets, waarna ik een derde maal afscheid moest nemen. Deze keer stond ik er nadien alleen voor. Ik liet alles nog even bezinken op het terras waar we zaten en vertrok. Wacht, neen. Op hetzelfde terras zat een koppel dat meteen geboeid was door mijn uitrusting. Ze waren nameljk zelf van plan een zo'n tocht te ondernemen. Ik antwoordde op hun vragen in mijn beste Frans (toen wist ik nog niet wat hangmat in het Frans was), terwijl zij vraag na vraag in hun beste Nederlands stelden. Pas daarna liet ik alles bezinken en vertrok.

Op de kaart hieronder vind je de weg die ik tot nu toe heb afgelegd. Deze zal continu bijgewerkt worden (of toch voor zover ik internet en electriciteit blijf vinden).

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: I had to say goodbye three times, but it made me realise how much I love my friends and family. No joke this time.
