---
published: true
layout: post
title: Un hamac
excerpt: De dagen beginnen langzaam in elkaar over te vloeien en het tijdsbesef ebt langzaam weg. Een zalig gevoel dat bevestigd werd toen ik de datum op een formulier moest invullen en ik oprecht niet meer wist welke dag het was. Het belooft dus een hele opgave te worden om mijn verhalen chronologisch te houden.
---
De dagen beginnen langzaam in elkaar over te vloeien en het tijdsbesef ebt langzaam weg. Een zalig gevoel dat bevestigd werd toen ik de datum op een formulier moest invullen en ik oprecht niet meer wist welke dag het was. Het belooft dus een hele opgave te worden om mijn verhalen chronologisch te houden.

## De Ardennen

Na het laatste afscheid trok ik de Ardennen in om die dag te eindigen in Humain, een deelgemeente van Marche-en-Famenne die net in de provincie Luxemburg ligt. Zoals gepland, volgde ik het Eurovelo fietsroutenetwerk - in dit geval de [Eurovelo 5](http://www.eurovelo.com/en/eurovelos/eurovelo-5) route (die ik inmiddels tot in Pavia gevolgd heb) - en stelde ik vast dat de route in Wallonië gelijk liep met de [Rando Vélo 6](http://www.groteroutepaden.be/nl/route/860/rando-velo-6-picardie-ardennes.html) route. Deze route had absoluut geen medelijden met bikepackers. Dat, of ik ken de Ardennen niet (meer). Het leek alsof ik elke mogelijke helling op (en gelukkig ook weer af) moest. En dat in de blakende zon. De volgende dag, toen de route me langs Bastogne tot aan de Luxemburgse grens (het land deze keer) in Strainchamps bracht, bleek nog erger.

Ik zeg 'erger', maar meen dat eigenlijk niet. Elk van die hellingen was de moeite waard. Bovenaan stond me immers telkens een prachtig uitzicht te wachten. Ik klaag dus niet, integendeel. En ook niet over het weer trouwens. Ik hou van blakende zonnen. Moest iemand zich trouwens ooit afgevraagd hebben waar die standaard Windows bureaublad-afbeeldingen vandaan komen: de Ardennen.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Windows1.jpg" class="image fit thumb"><img src="{{ site.github.url }}/images/posts/Windows1_Small.jpg" alt="Windows" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Windows3.jpg" class="image fit thumb"><img src="{{ site.github.url }}/images/posts/Windows3_Small.jpg" alt="Windows" /></a>
</article>
<article class="6u 12u$(xsmall) work-item">
<a href="{{ site.github.url }}/images/posts/Windows4.jpg" class="image fit thumb"><img src="{{ site.github.url }}/images/posts/Windows4_Small.jpg" alt="Windows" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Windows5.jpg" class="image fit thumb"><img src="{{ site.github.url }}/images/posts/Windows5_Small.jpg" alt="Windows" /></a>
</article>
</div>

## Niet de Ardennen

Ik had nu al drie nachten onder de blote hemel geslapen (geen van die nachten heb ik de moeite genomen om een regenzeil op te hangen), maar nu ik in de buurt van Luxemburg (stad) zat, zou het misschien wat moeilijker worden om een goed plekje te vinden. Om toch maar eens een douche te nemen (ondanks de effectiviteit van natte doekjes), besloot ik een camping op te zoeken. Google Translate: hangmat naar Frans en Duits vertalen, respectievelijk hamac en Hängematte, zeer teleurstellend. Na de avondspits in Luxemburg doorploeterd te hebben (die uitlaatgassen deden me bijna terugverlangen naar Brussel), kwam ik aan op camping Kockelscheuer. Ik stapte de receptie volledig bezweet binnen (30°C!) om begroet te worden met een “Hallo!” in een gezapig Nederlands accent. “U spreekt Nederlands?”, vroeg ik. “Ja natuuurlijk”, antwoordde ze (nvdr: dat is een “u” te veel, maar dat kan de Nederlanders niet schelen). Daar stond ik met mijn hamac op een camping vol Nederlanders. Hoewel er nog nooit iemand met een hangmat verbleven had, zocht ze meteen naar een oplossing - er stonden namelijk niet zo veel bomen. Wat bleef over? Twee bomen aan de ingang, vlak aan de receptie. Genoeg in het zicht om iedereen te moeten antwoorden met “ja, dat ligt goed zo’n hangmat” en “neen, dat doet geen pijn aan mijn rug”.
<section>
<div class="box alt">
<div class="row 50% uniform">
<div class="12u$"><span class="image fit"><img src="{{ site.github.url }}/images/posts/Hamac1_Small.jpg" alt="Hamac" /></span></div>
</div>
</div>
</section>

## Helemaal niet de Ardennen

Vanuit Luxemburg zette ik mijn tocht voort richting het wereldbefaamde Rehlingen-Siersburg (ik moet toch érgens stoppen?), via Schengen deze keer. Daar ontmoette ik een koppel Britten dat op weg was naar Italië en vroeg wat ik van plan was. “Ook naar Italië”, antwoordde ik. “Met je fiets?”, was hun reactie. “On your bike?” om exact te zijn. Ze wensten me dan ook veel succes en waren blij dat zij opnieuw naar hun motorhome konden om op ‘t gemak richting Italië te trekken.

Foto Schengen

Op zeer korte tijd fietste ik dus door Luxemburg, Duitsland en Frankrijk. Van prachtige huizen, auto’s en verzorgde fietspaden, over gestructureerde signalisatie en netheid tot iets wat leek op een arm dorp in het zuiden van Italië. En neen, het was niet “charmant” te noemen. Bovendien was mijn eerste daad in Frankrijk verloren rijden. Een slecht begin. Gelukkig zou Frankrijk dat later nog ruimschoots goed maken.

De avonturen van Rehlingen-Siersburg hou ik trouwens voor een volgende post.

Op de kaart hieronder vind je de weg die ik tot nu toe heb afgelegd. Deze zal continu bijgewerkt worden (of toch voor zover ik internet en electriciteit blijf vinden).

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=11AqZciJIBKG_o8ryk4LLnR8Zh5Y' width='640' height='480'></iframe></div>
<br>
tl;dr: I had to say goodbye three times, but it made me realise how much I love my friends and family. No joke this time.
