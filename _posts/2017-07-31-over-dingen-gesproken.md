---
published: true
layout: post
title: Over dingen gesproken
excerpt: Na mijn bezoek aan Ferrara vertrok ik richting Venetië en vond ik opnieuw geen plek om te overnachten. De Italianen vierden hun nationale feestdag en namen alle campings in beslag. Midden in dit toeristische gebied bleek het bovendien nagenoeg onmogelijk om subtiel te kamperen langs de weg. Na lang zoeken vond ik gelukkig een camping in Chioggia die me er nogal letterlijk besloot tussen te proppen (inmiddels was het half elf 's avonds). Ik vond twee bomen tussen een aantal tenten en hoopte dat niemand ‘s nachts over mij zou struikelen om vervolgens nóg slechter gezind te worden. Juventus had namelijk net de finale van de Champions League verloren.
---
Na mijn bezoek aan Ferrara vertrok ik richting Venetië en vond ik opnieuw geen plek om te overnachten. De Italianen vierden hun nationale feestdag en namen alle campings in beslag. Midden in dit toeristische gebied bleek het bovendien nagenoeg onmogelijk om subtiel te kamperen langs de weg. Na lang zoeken vond ik gelukkig een camping in Chioggia die me er nogal letterlijk besloot tussen te proppen (inmiddels was het half elf 's avonds). Ik vond twee bomen tussen een aantal tenten en hoopte dat niemand ‘s nachts over mij zou struikelen om vervolgens nóg slechter gezind te worden. Juventus had namelijk net de finale van de Champions League verloren.

Daags nadien kwam ik nog wat gelijkgezinden tegen. Twee Fransmannen uit Toulouse maakten de omgekeerde beweging en waren dus op weg naar huis. Na een koffie en een kort gesprek zetten we elk onze tocht weer verder. Het mag duidelijk zijn dat we allemaal een figuurlijke zee van tijd hadden, maar dat we tegelijkertijd toch elke dag onze doelen moesten (lees: wilden) halen. 

Zicht op zee en zicht op de Fransmannen.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Venetië.jpg" class="image fit thumb"><img src="{{ site.github.url }}/images/posts/Venetië_Small.jpg" alt="Giro" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Fransen.jpg" class="image fit thumb"><img src="{{ site.github.url }}/images/posts/Fransen_Small.jpg" alt="Giro" /></a>
</article>
</div>

## Over gelijkgezinden gesproken

Nog steeds rond Venetië bevond ik me op een camping met naast me een volgeladen tourfiets. Aangezien hij een achteruitkijkspiegel had, ging ik er meteen van uit dat het om een oude man ging. Ik kon er niet verder naast zitten. Niet veel later kwam er een jonge vrouw naar me toe gewandeld. Daar stond ik met m'n vooringenomenheden.

Ze kwam uit het zuiden van Argentinië en was vertrokken vanuit Berlijn. Opnieuw iemand die de omgekeerde beweging maakte dus. Het voordeel hiervan is natuurlijk wel dat je elkaar tips kan geven over wat er te wachten staat. We brachten twee leuke avonden aan het strand door (ondanks de kleine muggenplaag), waarvan eentje vergezeld werd van vuurwerk. Letterlijk vuurwerk. Denk wat je zelf wil over figuurlijk vuurwerk.

## Over vooringenomenheden gesproken

In Milaan was het tijd om te beslissen over mijn volgende bestemming. Ik twijfelde. Mijn origineel plan om via Rome naar Bari te gaan en daar de boot naar Albanië te nemen bleef erg aanlokkelijk, maar het alternatief om de Po te volgen richting Slovenië werd ook steeds aantrekkelijker. Op deze manier zou ik mijn trip wat inkorten en zou ik nadien wat meer beslissingsvrijheid hebben. Het zal inmiddels al wel opgevallen zijn dat ik voor deze laatste optie gegaan ben (vermits de blog inmiddels een kleine eeuwigheid achter loopt en aangezien de titel van dit stukje tekst een en ander verraad).

Uiteindelijk besloot ik nog iets meer naar het zuiden te gaan tot in Pavia om vervolgens oostwaarts te trekken. Na mijn korte stop in Pavia ging ik riching Piacenza om er opnieuw in een hostel te verblijven. Die tijd van het jaar gaat er blijkbaar geen kat naar daar, waardoor ik een kamer voor mij alleen had. Een ongeziene luxe op dat moment. Dit werd echter gecompenseerd door het kuispersoneel dat me de volgende dag letterlijk uit mijn kamer veegde. Ik was rustig aan het inpakken toen mijn kamerdeur werd opengemaakt en mijn badkamer gekuist werd. Iets zegt mij dat dit een inbreuk op de privacy was, maar zoals een echte Belg betaamt, maakte ik er geen enkele opmerking over. 

Ik bleef de Po volgen richting Venetië en begon mijn eerdere beslissing stilaan in vraag te stellen. Ik verwachtte me aan een koele rit langs het water met een mooi uitzicht. In plaats daarvan kreeg ik een fietspad op een kleine heuvel met rijstvelden langs beide kanten. Nergens schaduw, nergens een teken van de Po te bekennen. Al overdrijf ik misschien. Af en toe verscheen die even waardoor ik toch nog kon genieten van een mooi uitzicht.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Po1.jpg" class="image fit thumb"><img src="{{ site.github.url }}/images/posts/Po1_Small.jpg" alt="Po" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Po2.jpg" class="image fit thumb"><img src="{{ site.github.url }}/images/posts/Po2_Small.jpg" alt="Po" /></a>
</article>
</div>

Het ging echter van kwaad naar erger. Soms zag ik kilometerslang geen enkele boom en kreeg ik schrik dat ik geen geschikte plek zou vinden om mijn hangmat op te hangen. Een paar dagen later had ik prijs. Het was 9u ‘s avonds en ik had nog steeds geen degelijke slaapplek gevonden. Net toen ik me ongerust begon te maken, kwam ik langs een klooster waar ze blijkbaar (want mijn Italiaans is beperkt tot het herkennen van logo’s met bedden) bedevaarders te slapen legden. Het bleek spijtig genoeg gesloten toen ik er aankwam. 

Vlak ernaast lag gelukkig een bar (of eerder een toog in iemands tuin) waar ik letterlijk met handen en voeten heb moeten uitleggen wat mijn bedoeling was. Ze belden iemand op die Engels sprak en als tolk kon dienen, waarna er een non opgetrommeld werd om me binnen te laten. Ik knikte terwijl ze alles uitlegde, maar verstond er amper een woord van. Als zij me iets vroeg en ik begreep de vraag, antwoordde ik in het Frans en plakte een 'a' of een 'o' achter elk woord. Guess what? Het werkte niet. Aprèso is niét het Italiaans voor 'nadien'. Gods huis had bovendien geen wifi en blokkeerde zelfs mijn telefoonsignaal. Ik vond mijn heil die avond in Freecell (danku nieuwe laptop). 

De volgende ochtend maakte ik me zo snel mogelijk uit de voeten om mogelijke pogingen tot bekering (lees: het ochtendgebed) te vermijden. Desondanks was ik erg dankbaar voor de hulp en gastvrijheid.

## Giro d'Italianen die ik tegenkwam

De volgende dag liep volledig anders. Na een lange tocht kwam ik per toeval terecht in [Ostello Dei Concari](http://www.ostellodeiconcari.com/) bij de erg sympathieke en begane Nicola. Hij wist meer over mijn fiets en mijn tocht dan ikzelf, waardoor het zelfs een leerrijke ervaring werd. Bovendien deelde hij mijn mening over de fietspaden langs de Po ('they are not cycling roads'). Voor wie ooit in de buurt is: een echte aanrader, net als het eten daar. Wie me trouwens bij aankomst meteen een lokaal bier aanbiedt, heeft altijd een streepje voor (misverstanden rond taal en bier zijn inmiddels een constante aan het worden).

Daags nadien beging ik een misdaad. Laten we zeggen dat ik van een drankfontein een gewone fontein gemaakt heb op een marktplein in Italie, maar dat is dan ook het laatste dat ik erover kwijt wil.

Interessanter is mijn ontmoeting met Federica die een fietsstandje uitbaatte aan een bar in de buurt van Ferrara. Zij nam me mee naar het centrum van de stad waar ik een rondleiding (en een zak vol kersen) kreeg van haar en haar vriend. We belandden op een gezellige braderij waar ik op lokale en minder lokale specialiteiten getrakteerd werd. Hieronder een beetje promomateriaal voor het hostel van Nicola (neen, mijn houding op die foto is niet awkward) en de fietsstand van Federica. Meteen ook het bewijs dat ik effectief gelijkgestemde zielen tegenkom!

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Nicola.jpg" class="image fit thumb"><img src="{{ site.github.url }}/images/posts/Nicola.jpg" alt="Nicola" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Federica.jpg" class="image fit thumb"><img src="{{ site.github.url }}/images/posts/Federica.jpg" alt="Federica" /></a>
</article>
</div>

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: The Giro was really interesting to see, but got boring very quickly as well. Smooth my apples, useless gibbon.
