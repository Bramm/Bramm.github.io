---
published: true
layout: post
title: Takeshi Yasutoko
excerpt: Na de relatief korte pauze in Schengen en het verloren rijden in Frankrijk, zette ik mijn tocht verder richting Rehlingen-Siersburg. Ik was blij dat ik na een tijdje opnieuw in Duitsland kon fietsen. Om eerlijk te zijn, het stuk Frankrijk van Apach tot Launstroff kon me gestolen worden. Volgens mij waren de Duitsers er niet rouwig om dit stuk land af te geven na de oorlog (derde bericht en ik betrek de oorlog al...). Vanaf nu zou ik ettelijk uren langs de Saar doorbrengen.
---
Na de relatief korte pauze in Schengen en het verloren rijden in Frankrijk, zette ik mijn tocht verder richting Rehlingen-Siersburg. Ik was blij dat ik na een tijdje opnieuw in Duitsland kon fietsen. Om eerlijk te zijn, het stuk Frankrijk van Apach tot Launstroff kon me gestolen worden. Volgens mij waren de Duitsers er niet rouwig om dit stuk land af te geven na de oorlog (derde bericht en ik betrek de oorlog al...). Vanaf nu zou ik ettelijk uren langs de Saar doorbrengen.

## De wilde avonturen van Rehlingen-Siersburg

...

## Regen in Mittersheim

Bekomen van de wilde avonturen in rehlingen-Siersburg deed ik in een [leuk restaurant](http://www.cafeknorke.de/) in Saarbrücken, waar ik een volledige vegetarisch maaltijd voor 4 euro voorgeschoteld kreeg.

Hierna zou ik mijn intussen tweede mooiste slaapplek (Slovenië heeft de lat een pak hoger gelegd) vinden. In Mittersheim moest ik niet ver van mijn route afwijken om twee bomen te vinden die me een uitzicht op het Grand Etang de Mittersheim (vijver is een zwaar understatement) gaven.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Mittersheim1.jpg" class="image fit thumb"><img src="{{ site.github.url }}/images/posts/Mittersheim1_Small.jpg" alt="Mittersheim" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Mittersheim2.jpg" class="image fit thumb"><img src="{{ site.github.url }}/images/posts/Mittersheim2_Small.jpg" alt="Mittersheim" /></a>
</article>
</div>

Spijtig genoeg moest ik deze meevaller bekopen met urenlange regen. De eerste druppels vielen om 3 uur 's nachts. Geen probleem, dacht ik en besloot te blijven liggen tot het regenen ophield. Dikke snikkel. 

Die ochtend werd ik om 7 uur wakker in de regen. Gelukkig waren de regeldruppels rustgevend dus kon ik afwisselend lezen en dutjes doen. Vijf uur en even veel hoofdstukken en dutjes later begon ik me ongerust te maken. Ik kreeg zelfs geen 10 minuten om droog in te pakken. Nog eens twee uur en een paar inwendige 'fucks' later kon ik niet anders dan inpakken in de regen. Ik bespaar je de details, maar het duurde meer dan een half uur om alles relatief droog in mijn zakken te krijgen.

"Hij is weer aan het klagen...". Niet echt. Dat hoort er nu eenmaal bij en tot nu toe heb ik amper 3 dagen met regen gehad. Ik kon me geen betere start indenken en bovendien wist ik nu hoe met de regen om te gaan.

Gelukkig klaarde het al snel op en werden de zon en ik beste vrienden de komende weken. Na een tussenstop in Henridorff, kwam ik al snel aan in Straatburg waar ik mijn eerste rustdag zou houden. Volgens mij zag ik er trouwens hongerig uit. De uitbater van de camping in Henridorff waas nu al de derde persoon die me op weg stuurde met een handvol snoepjes "pour la route". 

Onderweg kwam ik een verlaten kanaal en bijhorende sluizen tegen. Een route die ik iedereen kan aanraden. Het geheel had een uniek karakter. De beelden spreken voor zich.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Kanaal1.jpg" class="image fit thumb"><img src="{{ site.github.url }}/images/posts/Kanaal11_Small.jpg" alt="Kanaal" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Kanaal2.jpg" class="image fit thumb"><img src="{{ site.github.url }}/images/posts/Kanaal2_Small.jpg" alt="Kanaal" /></a>
</article>
</div>

## Straatsburg

In Straatsburg bracht ik de nacht door in hostel Ciarus. Al had het alles om een hotel genoemd te worden. De kamer was enorm proper en diende ik in dit geval slechts met twee personen te delen (een Spanjaard en een Italiaan). Aan de check-in balie vroegen ze meteen: “bent u hier voor de museumnacht?” “Neen,” antwoordde ik. “Aha! Dan bent u hier voor het internationale skate-festival,” was de reactie. Net die dag waren blijkbaar alle musea in Straatsburg gratis open tot laat in de avond. Daarnaast bleek een beetje buiten de stad een skate-festival door te gaan.

Mijn keuze-aanbod bestond dus uit gratis cultuur heel de avond lang of 45 minuten wandelen naar een betalend festival met duur bier en veel te veel volk. Er bleef maar één logische optie over.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/NLContest1.jpg" class="image fit thumb"><img src="{{ site.github.url }}/images/posts/NLContest1_Small.jpg" alt="NLContest" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/NLContest2.jpg" class="image fit thumb"><img src="{{ site.github.url }}/images/posts/NLContest2_Small.jpg" alt="NLContest" /></a>
</article>
</div>

Het festival was eigenlijk een hele ervaring en ik was danig onder de indruk - vooral van het vert skaten (even bewijzen dat ik zelfs de terminologie hebt opgepikt) en meer bepaald van een zekere Takeshi Yasutoko (Youtuben die handel). Ik wil wel even benadrukken datv ik diep vanbinnen nog steeds een skater ben. #skate4life

## Elzas

Intussen bevond ik me midden in de Elzas waar ik me volgens mijn kinesist (*) de spreekwoordelijke ogen uit mijn kop zou kijken. En gelijk had hij. Den Duits zal wel iets meer moeite gehad hebben met het afgeven van dit stuk (tot zover mijn verwijzingen naar de oorlog - nog een geluk dat ik niet door Duitstalig België gefietst ben).

(*) Even kaderen: ongeveer een jaar geleden scheurde ik mijn kruisbanden (en meer) tijdens het voetballen. Ik bezocht een Franse kinesist in Brussel gedurende 8 maanden (genoeg tijd om bevriend te geraken). Hij kende de Elzas als geen ander en gaf me een lange lijst van tips. 

Ik baande me een weg door alle Middeleeuwse dorpjes - het een al mooier dan het andere. Frankrijk was goed op weg om onze eerste kennismaling goed te maken.

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=11AqZciJIBKG_o8ryk4LLnR8Zh5Y' width='640' height='480'></iframe></div>
<br>
tl;dr: There was literally fuck all to do in Rehlingen-Siersburg, I got really wet in Mittersheim (non stop rain for about 15 hours) and France did its best to make up for the wrong turn we took at the start.
