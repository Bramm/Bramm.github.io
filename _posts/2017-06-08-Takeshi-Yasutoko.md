---
published: true
layout: post
title: Takeshi Yasutoko
excerpt: Na de relatief korte pauze in Schengen en het verloren rijden in Frankrijk, zette ik mijn tocht verder richting Rehlingen-Siersburg. Ik was blij dat ik na een tijdje opnieuw in Duitsland kon fietsen. Om eerlijk te zijn, het stuk Frankrijk van Apach tot Launstroff kon me gestolen worden. Volgens mij waren de Duitsers er niet rouwig om dit stuk land af te geven na de oorlog (derde bericht en ik betrek de oorlog al...). Vanaf nu zou ik ettelijk uren langs de Saar doorbrengen.
---
Na de relatief korte pauze in Schengen en het verloren rijden in Frankrijk, zette ik mijn tocht verder richting Rehlingen-Siersburg. Ik was blij dat ik na een tijdje opnieuw in Duitsland kon fietsen. Om eerlijk te zijn, het stuk Frankrijk van Apach tot Launstroff kon me gestolen worden. Volgens mij waren de Duitsers er niet rouwig om dit stuk land af te geven na de oorlog (derde bericht en ik betrek de oorlog al...). Vanaf nu zou ik ettelijk uren langs de Saar doorbrengen.

## De wilde avonturen in Rehlingen-Siersburg

...

## Regen in Mittersheim

Bekomen van de wilde avonturen in Rehlingen-Siersburg kon ik in een [leuk restaurant](http://www.cafeknorke.de/) in Saarbrücken, waar ik een volledige vegetarische maaltijd voor 4 euro voorgeschoteld kreeg. Meer had ik niet nodig om er bijna 3 uur te blijven hangen.

Hierna zou ik mijn intussen tweede mooiste slaapplek vinden (Slovenië heeft de lat een pak hoger gelegd). In Mittersheim moest ik niet ver van mijn route afwijken om twee bomen te vinden die uitgaven op op het Grand Etang de Mittersheim.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Mittersheim1.jpg" class="image fit thumb"><img src="{{ site.github.url }}/images/posts/Mittersheim1_Small.jpg" alt="Mittersheim" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Mittersheim2.jpg" class="image fit thumb"><img src="{{ site.github.url }}/images/posts/Mittersheim2_Small.jpg" alt="Mittersheim" /></a>
</article>
</div>

Spijtig genoeg moest ik deze meevaller bekopen met urenlange regen. De eerste druppels vielen om 3 uur 's nachts. Geen probleem, dacht ik. Gewoon blijven liggen tot het regenen ophoudt. 

Dikke snikkel. 

Om 7 uur 's ochtends werd ik wakker in de gietende regen. Gelukkig waren de regeldruppels min of meer rustgevend dus kon ik afwisselend lezen en dutjes doen. Vijf uur en even veel hoofdstukken en dutjes later begon ik me ongerust te maken. Ik kreeg zelfs geen tien minuten om droog in te pakken. Nog eens twee uur en een paar inwendige 'fucks' later kon ik niet anders dan inpakken in de regen. Zonder in te gaan op de details kan ik vertellen dat het meer dan een half uur duurde om alles relatief droog op mijn fiets te krijgen.

"Hij is weer aan het klagen...". Niet echt. Ik wist dat dit er nu eenmaal bij zou horen en tot nu toe heb ik amper 3 dagen regen gehad. Ik kon me geen betere start indenken en dankzij dit voorval wist ik hoe ik met de regen moest omgaan.

Gelukkig klaarde het later die dag al snel op en werden de zon en ik opnieuw beste vrienden. Na een tussenstop in Henridorff kwam ik al snel aan in Straatsburg waar ik mijn eerste rustdag zou houden. Volgens mij zag ik er trouwens hongerig uit. De uitbater van de camping in Henridorff was nu al de derde persoon die me op weg stuurde met een handvol snoepjes "pour la route". 

Onderweg kwam ik een verlaten kanaal en bijhorende sluizen tegen. Een route die ik iedereen kan aanraden (de beelden spreken voor zich).

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Kanaal1.jpg" class="image fit thumb"><img src="{{ site.github.url }}/images/posts/Kanaal1_Small.jpg" alt="Kanaal" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Kanaal2.jpg" class="image fit thumb"><img src="{{ site.github.url }}/images/posts/Kanaal2_Small.jpg" alt="Kanaal" /></a>
</article>
</div>

## Straatsburg

In Straatsburg bracht ik de nacht door in hostel Ciarus, al had het alles om hotel genoemd te worden. De kamer was enorm proper en moest ik in dit geval slechts met twee personen delen (een Spanjaard en een Italiaan). De vrouw die me incheckte vroeg meteen: “bent u hier voor de museumnacht?” “Neen,” antwoordde ik. “Dan bent u hier zeker voor het internationale skate-festival,” was de reactie. 

Net die dag waren blijkbaar alle musea in Straatsburg gratis open tot laat in de avond. Daarnaast bleek een beetje buiten de stad een groots skate-festival door te gaan. Mijn keuze-aanbod bestond dus uit heel de avond lang gratis cultuur of 45 minuten wandelen naar een betalend festival met duur bier en veel te veel volk. Er was maar één logische optie.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/NLContest1.jpg" class="image fit thumb"><img src="{{ site.github.url }}/images/posts/NLContest1_Small.jpg" alt="NLContest" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/NLContest2.jpg" class="image fit thumb"><img src="{{ site.github.url }}/images/posts/NLContest2_Small.jpg" alt="NLContest" /></a>
</article>
</div>

Het festival was eigenlijk een hele ervaring en ik was danig onder de indruk - vooral van het vert skaten dan (even bewijzen dat ik zelfs de terminologie hebt opgepikt) en meer bepaald van een zekere Takeshi Yasutoko (Youtube die mens!). Ik wil wel even benadrukken dat ik diep vanbinnen nog steeds een skater ben. #skater4life

## Elzas

Intussen bevond ik me midden in de Elzas waar ik me volgens mijn kinesist (*) de spreekwoordelijke ogen uit mijn kop zou kijken. En gelijk had hij. Den Duits zal wel iets meer moeite gehad hebben met het afgeven van dit stuk (tot zover mijn verwijzingen naar de oorlog).

(*) Even kaderen: ongeveer een jaar geleden scheurde ik mijn kruisbanden (en meer) tijdens het voetballen. Gedurende 8 maanden werd ik behandeld door een Franse kinesist in Brussel (genoeg tijd om bevriend te geraken) die afkomstig was uit de Elzas en me tijdens pot en pint een lange lijst van tips meegaf. 

Ik baande me een weg door tal van Middeleeuwse dorpjes, het ene al mooier dan het andere. Frankrijk was goed op weg om onze eerste kennismaking goed te maken.

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=11AqZciJIBKG_o8ryk4LLnR8Zh5Y' width='640' height='480'></iframe></div>
<br>
tl;dr: There was literally fuck all to do in Rehlingen-Siersburg, I got really wet in Mittersheim (non-stop rain for about 15 hours) and France did its best to make up for the wrong turn we took at the start.
