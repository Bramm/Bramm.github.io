---
published: true
layout: post
title: Graz is always greener on the other side
excerpt: Wie dacht dat het nu gedaan zou zijn met de meren, is eraan voor de moeite. Het verhaal zet zich voort op Camping Jezero in Velenje, Slovenië. Deze camping lag aan een prachtig meer dat meteen voor afkoeling zorgde na de onverwacht steile hellingen die ik eerder die dag had moeten trotseren. De minder flatterende foto waarop ik van kop tot teen bezweet voor me uit staar op een van die hellingen, bespaar ik jullie. Wat ik jullie niet bespaar, zijn de opnieuw verbluffende uitzichten, het bewijs dat ik niet loog over die hellingen en een banaal verkeersbord dat we ook in België hebben!
---
Wie dacht dat het nu gedaan zou zijn met de meren, is eraan voor de moeite. Het verhaal zet zich voort op Camping Jezero in Velenje, Slovenië. Deze camping lag aan een prachtig meer dat meteen voor afkoeling zorgde na de onverwacht steile hellingen die ik eerder die dag had moeten trotseren. De minder flatterende foto waarop ik van kop tot teen bezweet voor me uit staar op een van die hellingen, bespaar ik jullie. Wat ik jullie niet bespaar, zijn de opnieuw verbluffende uitzichten, het bewijs dat ik niet loog over die hellingen en een banaal verkeersbord dat we ook in België hebben!

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Uitzicht1.jpg" class="image fit thumb"><img src="{{ site.github.url }}/images/posts/Uitzicht1_Small.jpg" alt="Uitzicht" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Uitzicht2.jpg" class="image fit thumb"><img src="{{ site.github.url }}/images/posts/Uitzicht2_Small.jpg" alt="Uitzicht" /></a>
</article>
<article class="6u 12u$(xsmall) work-item">
<a href="{{ site.github.url }}/images/posts/Verkeersbord2.jpg" class="image fit thumb"><img src="{{ site.github.url }}/images/posts/Verkeersbord2_Small.jpg" alt="Verkeersbord" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Verkeersbord1.jpg" class="image fit thumb"><img src="{{ site.github.url }}/images/posts/Verkeersbord1_Small.jpg" alt="Verkeersbord" /></a>
</article>
</div>

Vooraleer ik verder fietste naar Oostenrijk - waar ik vrienden in Graz en Wenen zou bezoeken - hield ik nog een laatste keer halt in Slovenië.

## Midnight in Maribor

Al snel kwam ik aan in Maribor, de tweede grootste stad van Slovenië, waar ik opnieuw een nacht in een hostel geboekt had. Zo kon ik - het was nu al even geleden - nog eens op een degelijke matras slapen en een warme douche nemen. Het hostel lag midden in wat ik een "alternatieve" buurt zal noemen. ‘s Avonds viel het me namelijk op dat er luide muziek aan het spelen was op en naast het pleintje dat ik vanuit mijn kamer kon zien. Geïntrigeerd ging ik naar buiten om vast te stellen dat er mini-rave plaatsvond voor de 4 aanwezigen. Jammer dat 5 Slovenen mijn benedengrens is om me volledig comfortabel te voelen en spontaan aan te sluiten... 

Na een korte avondwandeling door de stad kwam ik terug aan in het hostel waar inmiddels een familie met twee kinderen was aanbeland. Ze spraken Arabisch en ongeveer 2 woorden Duits. Spijtig genoeg was dit niet het sterkste punt van de nachtwaker die op dat moment aan de balie zat. Als tolk Duits, Engels en Google-Translate Arabisch kon ik de mensen aan een kamer helpen. Gratis karma. 

Vanuit Maribor stak ik de grens over naar Oostenrijk. Op het eerste zicht lijkt misschien erg normaal, tot je de restanten ziet van wat eens een streng gecontroleerde grensovergang was en mogelijk opnieuw dreigt te worden.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Grens1.jpg" class="image fit thumb"><img src="{{ site.github.url }}/images/posts/Grens1_Small.jpg" alt="Grensovergang" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Grens2.jpg" class="image fit thumb"><img src="{{ site.github.url }}/images/posts/Grens2_Small.jpg" alt="Grensovergang" /></a>
</article>
</div>

## Schloßberg in the moonlight

Wie de [Over mezelf](http://on-going.org/about "Over mezelf") pagina gelezen heeft, weet dat ik een hele tijd online gegamed heb (en er - jawel - van genoten heb). Daarbij speelde ik vaak samen met eenzelfde groep mensen. De Oostenrijker in de groep stak erboven uit, mede door zijn gelijkaardige muzieksmaak en niet te miskennen gevoel voor humor. Welnu, ik besloot tijdens mijn tocht Graz te passeren en hem daar voor het eerst te ontmoeten, afgezien van de ettelijke uren die we reeds samen online doorbrachten dan.

Toegekomen in Graz leek het meteen alsof we elkaar al jaren kenden (wat natuurlijk ook wel een beetje zo was). We kochten wat pinten in de lokale Spar (die daar wél lang open blijft) en wandelden de Schloßberg op. Bovenop de berg (hali halo) stond de Grazer Uhrturm, een klokkentoren waarvan de minuutwijzer korter bleek dan de uurwijzer. Mijn Oostenrijkse kompaan wist me te vertellen - als ik het goed onthouden heb ten minste - dat dit was omdat er eerst enkel een uurwijzer hing die goed zichtbaar moest zijn voor de inwoners van de stad. Pas later werd de minuutwijzer toegevoegd die op dat moment minder belangrijk was. Een mini-geschiedenislesje. 

We zochten een goed plekje op de berg en dronken terwijl we wijsheden uitwisselden over taal, België, Oostenrijk, de legerdienst, werken, niet werken, muziek en vrouwen. Over gamen werd amper gesproken.

Als de pinten op waren, namen we de lift naar beneden (als ik me goed herinner zelfs - per ongeluk - gratis) en besloten we nog een laatste te drinken op café. Daar viel het me voor het eerst op dat er in Oostenrijk nog steeds binnen gerookt mag worden. Iets waar ik - sinds mijn bezoek in Marokko - helemaal niet meer aan gewend was.

Na de warme lenteavond (13 juni 2017 was het) vertrok ik richting mijn hostel om de volgende dag opnieuw op weg te gaan. Deze keer naar een Finse vriend in Wenen, deze keer met nog steilere beklimmingen, deze keer (misschien) met nog meer Woody Allen referenties in mijn tussentiteltjes.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Graz1.jpg" class="image fit thumb"><img src="{{ site.github.url }}/images/posts/Graz1_Small.jpg" alt="Graz" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Verkeersbord3.jpg" class="image fit thumb"><img src="{{ site.github.url }}/images/posts/Verkeersbord3_Small.jpg" alt="Verkeersbord3" /></a>
</article>
</div>

Het begint me trouwens op te vallen dat mijn notitieboekje grote gaten begint te vertonen. Ik heb het gevoel dat ik meer en meer (bekende) mensen tegenkwam en me meer en meer op mijn gemak voelde in dit nieuwe leven onderweg. Er bleef dan ook minder en minder tijd over om mijn avonturen neer te pennen. Ik doe uiteraard m'n best de overgebleven verhalen niet te veel aan te dikken.

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: From Slovenia I made my way into Austria where I met a first friend. After a what I would never ever call a boring history lesson, we got tipsy and talked and walked throughout the city (Graz in case you didn't decipher the funny word pun in the title).
