---
published: true
layout: post
title: Gods huis heeft geen wifi
excerpt: Milaan. Mijn eerste doel was bereikt. Zelfs voor de aankomst van de Giro. Ik kwam toe in een gezellig hostel waar ik meteen een pint voorgeschoteld kreeg, net wat ik nodig had om mijn verlies te verwerken. Hoewel ik nooit een fan was van de kleine laptop die ik meesleurde, miste ik de mogelijkheid om te schrijven (pen en papier zijn te jaren 80 voor mij). Zelfs met de hulp van een vriendelijke Brit kreeg ik hem niet meer aan de praat. Schrijven op een smartphone bleek een ramp, dus besloot ik ter plekke een nieuwe laptop te kopen. Zwaarder, trager, lomper en in het Italiaans, maar hij deed (en doet) wat hij moest (en moet).
---
Milaan. Mijn eerste doel was bereikt. Zelfs voor de aankomst van de Giro. Ik kwam toe in een gezellig hostel waar ik meteen een pint voorgeschoteld kreeg, net wat ik nodig had om mijn verlies te verwerken. Hoewel ik nooit een fan was van de kleine laptop die ik meesleurde, miste ik de mogelijkheid om te schrijven (pen en papier zijn te jaren 80 voor mij). Zelfs met de hulp van een vriendelijke Brit kreeg ik hem niet meer aan de praat. Schrijven op een smartphone bleek een ramp, dus besloot ik ter plekke een nieuwe laptop te kopen. Zwaarder, trager, lomper en in het Italiaans, maar hij deed (en doet) wat hij moest (en moet).

## Giro d'Italia

De volgende dag trok ik samen met diezelfde Brit naar het centrum van Milaan om vast te stellen dat daar een massa volk aan het samentroepen was om de aankomst van de Giro mee te maken. Ondanks onze voorliefde voor grote massa’s mensen, lawaai en rondvliegend bier, besloten we naar een park buiten het centrum te gaan waar de renners ook zouden passeren. Kort samengevat: elke 15 minuten een renner zien passeren (het was een tijdrit) was een boeiende ervaring, maar niet meer dan dat. Een uur later hadden we het gehad en baanden we ons opnieuw een weg door de massa op weg naar ons hostel. 

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Giro1.jpg" class="image fit thumb"><img src="{{ site.github.url }}/images/posts/Giro1_Small.jpg" alt="Giro" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Giro2.jpg" class="image fit thumb"><img src="{{ site.github.url }}/images/posts/Giro2_Small.jpg" alt="Giro" /></a>
</article>
</div>

## Giro di Po

In Milaan was het tijd om te beslissen over mijn volgende bestemming. Ik twijfelde. Mijn origineel plan om via Rome naar Bari te gaan om daar de boot naar Albanië te nemen bleef erg aanlokkelijk, maar het alternatief om de Po te volgen richting Slovenië werd ook steeds aantrekkelijker. Op deze manier zou ik mijn trip wat inkorten en zou ik nadien wat meer beslissingsvrijheid hebben. Het zal inmiddels al wel opgevallen zijn dat ik voor deze laatste optie gegaan ben (vermits de blog inmiddels een kleine eeuwigheid achter loopt). De titel van dit stukje tekst verried het misschien ook wel.

Uiteindelijk besloot ik nog iets meer naar het zuiden te gaan tot in Pavia om vervolgens oostwaarts te trekken. Na mijn korte stop in Pavia ging ik riching Piazenca om er opnieuw in een hostel te verblijven. Die tijd van het jaar gaat er blijkbaar geen kat naar Piacenza, waardoor ik een kamer voor mij alleen had. Een ongeziene luxe op dat moment. Dit werd echter prachtig gecompenseerd door het kuispersoneel dat me de volgende dag letterlijk uit mijn kamer veegde. Ik was rustig aan het inpakken toen mijn kamerdeur werd opengemaakt en mijn badkamer gekuist werd. Iets zegt mij dat dit een inbreuk op de privacy was maar zoals een echte Belg betaamt, maakte ik er geen enkele opmerking over. 

Ik bleef de Po volgen richting Venetië en begon mijn eerdere beslissing stilaan in vraag te stellen. Ik verwachtte me aan een koele rit langs het water met een mooi uitzicht. In plaats daarvan kreeg ik een fietspad op een kleine heuvel met rijstvelden langs beide kanten. Nergens schaduw, nergens een teken van de Po te bekennen. Ik overdrijf misschien. Af en toe verscheen die even waardoor ik toch nog kon genieten van een mooi uitzicht.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Po1.jpg" class="image fit thumb"><img src="{{ site.github.url }}/images/posts/Po1_Small.jpg" alt="Po" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Po2.jpg" class="image fit thumb"><img src="{{ site.github.url }}/images/posts/Po2_Small.jpg" alt="Po" /></a>
</article>
</div>

Het ging van kwaad naar erger. Soms zag ik kilometerslang geen enkele boom en kreeg ik schrik dat ik geen plaats zou vinden om mijn hangmat op te hangen. Een paar dagen later had ik prijs. Het was 9u ‘s avonds en ik had nog steeds geen degelijke slaapplek gevonden. Net toen ik me echt ongerust begon te maken, kwam ik langs een klooster waar ze blijkbaar (want mijn Italiaans is beperkt tot het herkennen van logo’s met bedden) plek hadden om bedevaarders te slapen te leggen. Het klooster bleek spijtig genoeg gesloten toen ik er aankwam. Vlak ernaast was er echter een bar (of eerder een toog in iemands tuin) waar ik letterlijk met handen en voeten heb zitten uitleggen wat mijn bedoeling was. Ze belden iemand op die Engels sprak en als tolk kon dienen, waarna er een non opgetrommeld werd om me binnen te laten. Ik knikte terwijl ze alles uitlegde, maar verstond er amper een woord van. Als zij me iets vroeg en ik begreep de vraag, antwoordde ik in het Frans en plakte een “a” of een “o” achter elk woord. Guess what? Het werkte niet. Aprèso is niét het Italiaans voor 'nadien'. Gods huis had bovendien geen wifi en blokkeerde zelfs mijn telefoonsignaal. Ik vond mijn heil die avond in Freecell (dankuwel nieuwe Windowscomputer). De volgende ochtend maakte ik me zo snel mogelijk uit de voeten om mogelijke pogingen tot bekering (lees: het ochtendgebed) te vermijden. Desondanks was ik erg dankbaar voor hun hulp en gastvrijheid.

De volgende dag liep volledig anders. Na een lange tocht kwam ik per toeval terecht in [Ostello Dei Concari](http://www.ostellodeiconcari.com/) en de erg sympathieke en begane Nicola. Hij wist meer over mijn fiets en mijn tocht dan ikzelf, waardoor het zelfs een leerrijke ervaring werd. Bovendien deelde hij mijn mening over de fietspaden langs de Po ('they are not cycling roads'). Voor wie ooit in de buurt is: een echte aanrader, net als het eten daar. Wie me trouwens bij aankomst meteen een lokaal bier aanbiedt, heeft altijd een streepje voor.

Daags nadien beging ik een misdaad. Laten we zeggen dat ik van een drankfontein een gewone fontein gemaakt heb op een marktplein in Italie, maar dat is dan ook het laatste dat ik erover kwijt wil.

Interessanter is mijn ontmoeting met Federica, die een fietsstandje uitbaatte aan een bar in de buurt van Ferrara. Zij nam me mee naar het centrum van de stad waar ik een rondleiding kreeg van haar en haar vriend. We belandden op een gezellige 'foodmarket' waar ik lokale en minder lokale specialiteiten getrakteerd werd. Hieronder een beetje promomateriaal voor het hostel van Nicola en de fietsstand van Federica. Meteen ook bewijs dat ik effectief gelijkgestemde zielen tegenkom!

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Nicola.jpg" class="image fit thumb"><img src="{{ site.github.url }}/images/posts/Nicola.jpg" alt="Nicola" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Federica.jpg" class="image fit thumb"><img src="{{ site.github.url }}/images/posts/Federica.jpg" alt="Federica" /></a>
</article>
</div>

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: My first time using Warmshowers was great, I managed to get over the Gotthard Pass but not without a scratch and I did arrive on time in Milan to catch the finish of the Giro d'Italia (ssst, I didn't mention this in the Dutch text). 
