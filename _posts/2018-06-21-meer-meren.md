---
published: true
layout: post
title: Meer meren
excerpt: Niet enkel de Sloveense bergen waren prachtig, ook de meren mochten er zijn. Ik ging van het minder bekende meer van Bohinj naar het alom bekende meer van Bled. Aan dat eerste meer hing ik mijn hangmat op en ontmoette ik een vriendelijke Duitser die net als ik met zijn fiets aan het rondtrekken was. De ideale gelegenheid om mijn Duits op te poetsen, dacht ik. Ik vroeg hem om geen Engels te spreken (hetgeen voor hem een grote opluchting was), maar het daaropvolgende gesprek verliep minder vlot dan verwacht. Hij had op z'n minst mogen vermelden dat hij uit Beieren kwam en een lokaal dialect sprak. Daar zat ik dan met mijn matig Hoogduits...”ja, nein, genau, stimmt, tschüss!”.
---
Niet enkel de Sloveense bergen waren prachtig, ook de meren mochten er zijn. Ik ging van het minder bekende meer van Bohinj naar het alom bekende meer van Bled. Aan dat eerste meer hing ik mijn hangmat op en ontmoette ik een vriendelijke Duitser die net als ik met zijn fiets aan het rondtrekken was. De ideale gelegenheid om mijn Duits op te poetsen, dacht ik. Ik vroeg hem om geen Engels te spreken (hetgeen voor hem een grote opluchting was), maar het daaropvolgende gesprek verliep minder vlot dan verwacht. Hij had op z'n minst mogen vermelden dat hij uit Beieren kwam en een lokaal dialect sprak. Daar zat ik dan met mijn matig Hoogduits...”ja, nein, genau, stimmt, tschüss!”.

## Meer

De camping aan het meer van Bohinj is trouwens een aanrader voor iedereen. Het volledig natuurgebied is beschermd waardoor auto’s slechts beperkt toegelaten worden en zeker niet tot vlak aan het meer mogen komen. Fietsers en voetgangers daarentegen kunnen hun tent bij wijze van spreken bijna in het water zetten. Hetzelfde water waarin ik trouwens al mijn vuile was spoelde om hem nadien voor iedereen uit te hangen.

## Meren

Daags nadien bevond ik me reeds aan het meer van Bled, duidelijk het meer populaire van de twee. Het liep er tjokvol toeristen die elk dezelfde identieke foto wilden van het diepblauwe meer. Aan deze commerce deed ik uiteraard niet mee *kuch kuch*.

(foto’s in mapje writing)

Meren bleven een rode draad doorheen mijn tocht. Niet alleen door mijn aantrekking door water (hoewel ik niet de grootste fan ben van zwemmen), maar vooral ook omdat campings zich neigen te plaatsen naast meren.


Een groot voordeel aan al het fietsen trouwens: slapen is geen enkel probleem. Zodra de zon onder gaat, vallen mijn ogen langzaam toe en ‘s ochtends word ik door het eerste licht gewekt.

## Minder meren

Ljubljana Metalkova met Emma Jo Pickup Michael en Walter

Wandeling kasteel bezoeken

Skyscraper, 2 maal metalcova, michael

(fotos downloads)


Daags nadien kwam ik nog wat gelijkgezinden tegen. Twee Fransmannen uit Toulouse maakten de omgekeerde beweging en waren dus op weg naar huis. Na een koffie en een kort gesprek zetten we elk onze tocht weer verder. Het mag duidelijk zijn dat bikepackers een figuurlijke zee van tijd hebben, maar tegelijkertijd elke dag hun doelen moeten (lees: willen) halen. 

Even een zicht op de letterlijke zee van water en een zicht op de Fransmannen.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Venetië.jpg" class="image fit thumb"><img src="{{ site.github.url }}/images/posts/Venetië_Small.jpg" alt="Venetië" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Fransen.jpg" class="image fit thumb"><img src="{{ site.github.url }}/images/posts/Fransen_Small.jpg" alt="Fransen" /></a>
</article>
</div>

## Over gelijkgezinden gesproken

Nog steeds in de buurt van Venetië bevond ik me op een camping met naast me een volgeladen tourfiets. Aangezien de fiets een achteruitkijkspiegel had, ging ik er meteen van uit dat het om een oude man ging. Ik kon er niet verder naast zitten. Niet veel later kwam er een jonge vrouw naar me toe gewandeld. Daar stond ik met m'n vooringenomenheden.

Ze kwam uit het zuidelijkste punt van Argentinië en was vertrokken vanuit Berlijn. Opnieuw iemand die de omgekeerde beweging maakte dus. Het voordeel hiervan is dat je elkaar tips kan geven over wat komen zal. We brachten twee leuke avonden aan het strand door (ondanks de muggenplaag), waarvan eentje vergezeld werd van vuurwerk. Letterlijk vuurwerk. Denk wat je zelf wil over figuurlijk vuurwerk.

## Over vooringenomenheden gesproken

Een aantal dagen later kwam ik een koppel erg sympathieke Britten tegen die met vouwfietsen (!) een tocht van duizenden kilometers aan het ondernemen waren. Zij raadden me aan om zo snel mogelijk richting Slovenië te rijden en wie was ik om hun raad in de wind te slaan? Ik schrapte mijn geplande bezoek aan Triëst meteen uit mijn agenda en zocht de kortste weg naar Slovenië.

Ze hadden gelijk. Slovenië was het mooiste land dat ik tot nog toe gezien had. Het onweer dat ik over me heen kreeg in Most na Soči nam ik er dan ook graag bij. Het was spijtig genoeg weer laat in de avond waardoor ik geen andere keuze had dan ter plekke een hotelkamer te boeken (blijkbaar leer ik niet uit mijn fouten). De uitbater van het hotel bekeek die avond nog mijn uitgestippelde route en verklaarde me tot gek. Een aantal wegen waren eerder rotsen en dus onbegaanbaar met een fiets. Hij toonde me een andere route die hij vaak nam en die zeker de moeite zou zijn. Ik zou enkel een omweg moeten maken omdat er halverwege wegenwerken aan de gang waren. 

De volgende ochtend tijdens het ontbijt kwam hij naar me toe om mij (a) een koffie aan te bieden die eigenlijk enkel voor het personeel was en (b) te vertellen dat hij de verantwoordelijke van de wegenwerken had gebeld om te vragen of er fietsers door mochten. Die wist hem te vertellen dat de weg volledig versperd was, maar dat fietsers die het vroegen doorgelaten werden. Resultaat: na amper 50 meter wegenwerken had ik tientallen kilometers perfect geasfalteerde wegen voor mij alleen. Zalig. 

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Slovenië1.jpg" class="image fit thumb"><img src="{{ site.github.url }}/images/posts/Slovenië1_Small.jpg" alt="SLovenië" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Slovenië2.jpg" class="image fit thumb"><img src="{{ site.github.url }}/images/posts/Slovenië2_Small.jpg" alt="Slovenië" /></a>
</article>
<article class="6u 12u$(xsmall) work-item">
<a href="{{ site.github.url }}/images/posts/Slovenië3.jpg" class="image fit thumb"><img src="{{ site.github.url }}/images/posts/Slovenië3_Small.jpg" alt="Slovenië" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Slovenië4.jpg" class="image fit thumb"><img src="{{ site.github.url }}/images/posts/Slovenië4_Small.jpg" alt="Slovenië" /></a>
</article>
</div>

Nu, niet alle wegen in Slovenië waren zo toegankelijk. Soms had ik de indruk dat ik door iemands tuin aan het fietsen was (bevestigd door de hond die me achtervolgde), soms kon ik niet anders dat te voet verder gaan en het gebeurde dat ik niet goed wist waar de weg juist was. Dit alles werd echter volledig gecompenseerd door het landschap en de vriendelijke lokale bevolking.

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Wegen1.jpg" class="image fit thumb"><img src="{{ site.github.url }}/images/posts/Wegen1_Small.jpg" alt="Wegen" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Wegen2.jpg" class="image fit thumb"><img src="{{ site.github.url }}/images/posts/Wegen2.jpg" alt="Wegen" /></a>
</article>
</div>

## Over zalig gesproken

Niet alles was zalig. Ik lijk het ene onwaarschijnlijke avontuur na het andere te beleven, maar uiteraard laat ik de mindere momenten vaak genoeg weg. Zal ik even een kleine bloemlezing geven om het geheel opnieuw wat realistischer te maken?

- Ik ben niet een keer, niet twee keer, niet drie keer, maar vier keer gevallen (dat krijg je als je blindelings Google Maps volgt, zelfs doorheen militaire gebieden).
- Ik heb een wespensteek op mijn ooglid gehad.
- Ik heb mijn lip gesneden door mijn zakmes af te likken (toegegeven, dat was volledig mijn fout).
- Ik ben een keer uit de bocht gevlogen, rakelings langs een auto die uit de andere richting kwam.
- Mijn ketting en mijn volledige ‘versnellingsbak’ zijn onderweg vervangen moeten worden.

Er zijn nog tal van andere grote en kleine voorbeelden, maar die hou ik tot het einde! Hoedanook was er niets bij dat erg genoeg was om me van mijn spreekwoordelijke melk te brengen...  

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: Finding a place to sleep is clearly harder than it seems, I kept finding more and more like-minded people and Slovenia is fucking (pardon my French) beautiful.
