---
published: true
layout: post
title: Meer meren
excerpt: Niet enkel de Sloveense bergen waren prachtig, ook de meren mochten er zijn. Ik ging van het minder bekende meer van Bohinj naar het alom bekende meer van Bled. Aan dat eerste meer hing ik mijn hangmat op en ontmoette ik een vriendelijke Duitser die net als ik met zijn fiets aan het rondtrekken was. De ideale gelegenheid om mijn Duits op te poetsen, dacht ik. Ik vroeg hem om geen Engels te spreken - wat voor hem een grote opluchting bleek - maar het gesprek dat daarop volgde, verliep minder vlot dan verwacht. Hij had op z'n minst mogen vermelden dat hij uit Beieren kwam en een lokaal dialect sprak. Daar zat ik dan met mijn matig Hoogduits...”ja, nein, genau, stimmt, tschüss!”.
---
Niet enkel de Sloveense bergen waren prachtig, ook de meren mochten er zijn. Ik ging van het minder bekende meer van Bohinj naar het alom bekende meer van Bled. Aan dat eerste meer hing ik mijn hangmat op en ontmoette ik een vriendelijke Duitser die net als ik met zijn fiets aan het rondtrekken was. De ideale gelegenheid om mijn Duits op te poetsen, dacht ik. Ik vroeg hem om geen Engels te spreken - wat voor hem een grote opluchting bleek - maar het gesprek dat daarop volgde, verliep minder vlot dan verwacht. Hij had op z'n minst mogen vermelden dat hij uit Beieren kwam en een lokaal dialect sprak. Daar zat ik dan met mijn matig Hoogduits...”ja, nein, genau, stimmt, tschüss!”.

## Meer

De camping aan het meer van Bohinj is trouwens een absolute aanrader. Ze ligt volledig in beschermd natuurgebied waardoor auto’s slechts beperkt toegelaten worden en niet in de buurt van het meer mogen komen. Fietsers en voetgangers daarentegen kunnen hun tent (hangmat) bijna letterlijk in het water zetten (hangen). In dit water dompelde ik trouwens al mijn vuile was onder om hem nadien voor iedereen uit te hangen. Terwijl die aan het drogen was, vatte ik post in de enige, maar enorm gezellige bar op het domein om er vervolgens een groot deel van de dag aan deze blog te werken (niet aan deze post welteverstaan, die ik pas een jaar na datum schrijf).

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Bohinj 1.jpg" class="image fit thumb"><img src="{{ site.github.url }}/images/posts/Bohinj1_Small.jpg" alt="Bohinj" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Bohinj 2.jpg" class="image fit thumb"><img src="{{ site.github.url }}/images/posts/Bohinj2_Small.jpg" alt="Bohinj" /></a>
</article>
</div>

## Meren

Daags nadien bevond ik me reeds aan het meer van Bled, duidelijk het meer populaire van de twee. Het liep er tjokvol toeristen die elk een identieke foto wilden van het diepblauwe meer en de groene omgeving. Aan deze *commerce* (pun intended voor wie op de hoogte is van mijn huidige fratsen) deed ik uiteraard niet mee...

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Bled 1.jpg" class="image fit thumb"><img src="{{ site.github.url }}/images/posts/Bled1_Small.jpg" alt="Bled" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Bled 2.jpg" class="image fit thumb"><img src="{{ site.github.url }}/images/posts/Bled2_Small.jpg" alt="Bled" /></a>
</article>
</div>

Sindsdien bleven meren een rode draad doorheen mijn tocht. Niet alleen door de aantrekking die water op mij uitoefent (hoewel ik niet de grootste zwemfanaat ben), maar vooral ook omdat campings zich naast meren neigen te plaatsen en ik me op mijn beurt op die campings neig te plaatsen (een 101 in de logica, gratis en voor niets). 

Er zijn volgens mij niet veel zaken aangenamer dan na een dagje fietsen zicht te hebben op water (of het nu een zee, meer, vijver of plonsbadje is) in combinatie met een ondergaande zon, een middelmatige campingmaaltijd en een lauwe pint om vervolgens als een blok in slaap te vallen in de zwoele avondwarmte.

## Minder meren

Na mijn overdosis aan natuur had ik opnieuw nood aan iets anders en zette ik mijn tocht verder richting de hoofdstad van Slovenië, Ljubljana. Ik boekte twee nachten in een populair hostel in het midden van de stad en maakte kennis met 2 Amerikanen en een Britse (het zoveelste begin van een slechte mop). De eerste avond ging ik met hen naar Metalkova, een mini-stad binnenin de stad die nog het best te vergelijken valt met Christiania in Kopenhagen. Hier dronken we de daar aangeboden blikken bier met populaire en vooral minder populaire muziek op de achtergrond. Een van de Amerikanen en ik bleven tot laat in de avond hangen en besloten de volgende dag opnieuw op stap te gaan.

Nadat ik zelf het kasteel van Ljubljana (Ljubljanski grad), een middeleeuws architecturaal monument, had bezocht, gingen we samen iets drinken in de Nebotičnik wolkenkrabber. Het werd opnieuw laat, waardoor ik er onderstaande foto aan overhield: een zicht over Ljubljana met een quasi volle maan op de achtergrond. Alsof de avond nog niet genoeg geboden had, vertrokken we nadien voor een tweede maal naar Metalkova waar er tal van levenswijsheden uitgewisseld werden. Hoe wijs deze effectief waren na urenlang pinten pakken, laat ik je zelf invullen. Voor ons was het alleszins een deugddoende avond in wat achteraf een inmens mooie en aangename stad bleek.

De volgende dag ging ieder opnieuw zijn of haar eigen weg op. Voor mij betekende dit vooral helse beklimmingen op weg naar Maribor...

<div class="row">
<article class="6u 12u$(xsmall) work-item">
<a href="{{ site.github.url }}/images/posts/Ljubljana 1.jpg" class="image fit thumb"><img src="{{ site.github.url }}/images/posts/Ljubljana1_Small.jpg" alt="Ljubljana" /></a>
</article>
<article class="6u$ 12u$(xsmall) work-item">
<a href="{{ site.github.url }}/images/posts/Ljubljana 2.jpg" class="image fit thumb"><img src="{{ site.github.url }}/images/posts/Ljubljana2_Small.jpg" alt="Ljubljana" /></a>
</article>
</div>

<style>.embed-container { position: relative; padding-bottom: 56.25%; height: 0; overflow: hidden; max-width: 100%; } .embed-container iframe, .embed-container object, .embed-container embed { position: absolute; top: 0; left: 0; width: 100%; height: 100%; }</style><div class='embed-container'><iframe src='https://www.google.com/maps/d/embed?mid=1h52MkOEyZpzAVWLbLCiISP-lOKk' width='640' height='480'></iframe></div>
<br>
tl;dr: I repeated the fact that Slovenia is fucking beautiful (pardoning my French again), talked about my attraction to water (seas, lakes, ponds or paddling pools, it doesn't matter) and ended my post describing some amazing people and views in Ljubljana.
